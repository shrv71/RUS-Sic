# Upravljanje potrošnjom energije mikrokontrolera 

## Cilj zadatka

Proučiti mogućnosti smanjenja potrošnje energije na odabranom mikrokontroleru korištenjem različitih režima mirovanja (*sleep modes*). Razviti program koji efikasno upravlja energetskim režimima, omogućujući mikrokontroleru da pređe u niskopotrošni način rada dok nije aktivan.

Naglasak je na razumijevanju:
- događajno vođenog rada (*event-driven*)
- periodičkog buđenja (*periodic wake-up*)
- upravljanja stanjem sustava
- ograničenja simulacijskog okruženja


Naglasak je na logici upravljanja energijom, a ne na preciznom mjerenju potrošnje (zbog ograničenja simulatora Wokwi). Razviti program koji efikasno upravlja energetskim režimima, omogućujući mikrokontroleru da pređe u niskopotrošni način rada dok nije aktivan.

## Okruženje
Obavezno: Wokwi simulator
Podržane platforme: 
 - Arduino (AVR)
 - ESP32 (preporučeno)

Opcionalno: stvarni sklop (mikrokontroler + senzori + mjerenje potrošnje)

---

## Implementacija režima mirovanja

### 1. Konfiguracija režima mirovanja

Odabrani mikrokontroler treba biti konfiguriran da koristi odgovarajući režim mirovanja između aktivnih perioda rada.

Preporučene biblioteke:
- `avr/sleep.h` za AVR mikrokontrolere  
- `LowPower.h` za Arduino  
- `esp_sleep.h` za ESP32/ESP8266  

---

### 2. Osnovna funkcionalnost

Implementirati osnovni zadatak koji uključuje:

- izvršavanje funkcije (npr. LED svijetli 3–5 sekundi)  
- ulazak u režim mirovanja (*sleep mode*)  
- buđenje sustava (*wake-up*)  
- ponavljanje ciklusa  

Program organizirati u odvojene cjeline:
- aktivna faza rada  
- ulazak u sleep  
- obrada buđenja  

> Nije dopušteno koristiti samo `delay()` kao jedini mehanizam upravljanja vremenom.

---

## Uvjeti za buđenje iz režima mirovanja

Podržati jedan ili više mehanizama buđenja:

- eksterni prekid (*external interrupt*)  
- timer prekid (*timer interrupt*)  

ESP mikrokontroleri dodatno podržavaju:

- timer buđenje (`esp_sleep_enable_timer_wakeup()`)  
- GPIO buđenje  
- touch buđenje  
- ULP koprocesor (*ULP coprocessor*)  

---

## Efikasno upravljanje energijom

- mikrokontroler treba ući u sleep odmah nakon završetka zadatka  
- prije ulaska:
  - onemogućiti nepotrebne periferije  
  - po potrebi sačuvati stanje sustava  

- nakon buđenja:
  - obnoviti potrebne module  
  - nastaviti izvršavanje  

---

## Istraživanje različitih razina režima mirovanja

### Za AVR / Arduino:

- Idle  
- Power-down  
- Standby  

### Za ESP32:

- Light Sleep  
- Deep Sleep  
- Hibernation  

Usporediti modove prema:

- logičkom ponašanju sustava  
- vremenu buđenja  
- mogućnostima konfiguracije  

> Napomena: U Wokwi simulatoru nije moguće precizno mjeriti stvarnu potrošnju energije.

---

## Dokumentacija i ispitivanje

U izvještaju navesti:

- korištene režime mirovanja  
- način buđenja sustava  
- opis implementacije  
- ograničenja simulacije  

Obavezan zaključak:

> Implementacija prikazuje logiku upravljanja energijom, ali ne omogućuje stvarnu procjenu potrošnje energije.

---

## Wokwi simulator

- omogućuje testiranje logike sleep/wake ciklusa  
- podrška za napredne režime mirovanja je ograničena  
- ne simulira stvarnu potrošnju energije  

Za stvarnu analizu preporučuje se rad na sklopovskoj (hardverskoj) platformi.

---

# Podzadatci

## 1. Varijanta: Pametni poštanski sandučić (event-driven)

### Scenarij

Uređaj je većinu vremena u mirovanju. Budi se isključivo kada se dogodi događaj (npr. pritisak tipkala).

### Zadatak

- koristiti najdublji režim mirovanja  
  - AVR: Power-down  
  - ESP32: Deep Sleep  

- omogućiti buđenje putem vanjskog prekida  
- nakon buđenja:
  - evidentirati događaj  
  - izvršiti kratku obradu  
  - vratiti se u sleep  

### Izazov: odbijanje kontakta (debouncing)

Mehanički prekidači ne generiraju idealan signal, već kratkotrajne oscilacije (više brzih promjena stanja) prilikom aktivacije.

Posljedica:
- može doći do višestrukog okidanja prekida (*multiple interrupts*)
- sustav se može više puta probuditi
- povećava se potrošnja energije

### Zahtjev

Potrebno je osigurati da se jedan fizički događaj interpretira kao jedan logički događaj.

Implementirati jedno od rješenja:

- programsko filtriranje (*software debounce*)
- vremensko ignoriranje ponovljenih prekida
- provjera stabilnog stanja ulaznog pina

U izvještaju kratko objasniti:
- uzrok problema  
- odabrano rješenje  
- utjecaj na energetsku učinkovitost  

---

## 2. Varijanta: Datalogger okoliša (periodičko buđenje)

### Scenarij

Uređaj periodički mjeri temperaturu i vlagu.

### Zadatak

- koristiti buđenje pomoću tajmera (*timer wake-up*)  
- simulirati očitanja senzora  
- spremiti zadnjih 10 mjerenja  

### ESP32

- koristiti RTC memoriju (`RTC_DATA_ATTR`)  

### Arduino

- koristiti EEPROM ili simulirano spremište  

### Obrada podataka

- nakon 10 mjerenja:
  - ispisati podatke  
  - resetirati spremnik  

---

## Dodatni zadatak (analiza)

Izračunati teorijsko trajanje baterije:

- pretpostaviti bateriju: 2500 mAh  
- procijeniti prosječnu potrošnju  

Prosječna struja:

I_avg = (I_active × t_active + I_sleep × t_sleep) / ukupno vrijeme

---
---

# Predaja rada

Rješenje zadatka predaje se putem poveznice na GitHub repozitorij.

Repozitorij treba biti uredno organiziran tako da se lako može pregledati i pokrenuti.

---

## Obavezna struktura
Lab2/

├── Lab2.md

├── src/

├── docs/

├── wokwi/

>   ├── diagram.json
   
>   ├── wokwi.toml
   
>   └── main.ino (ili main.cpp)
   
└── rezultat/

---

## Što treba sadržavati

- `Lab2.md`  
  Kratak opis rješenja + link na Wokwi

- `src/`  
  glavni kôd programa

- `docs/`  
  izvještaj, dijagram stanja i analiza

- `wokwi/`  
  datoteke za pokretanje simulacije (`diagram.json`, `wokwi.toml`, kôd)

- `rezultat/`  
  dokaz rada (serijski ispis, screenshot)

---

# Wokwi simulacija

Rješenje mora biti dostupno u Wokwi simulatoru.

Potrebno je:
- staviti link na projekt u `lAB2.md`
- uključiti Wokwi datoteke u repozitorij

> Samo link nije dovoljan.

---

# Dokaz rada

U repozitoriju treba biti vidljivo da rješenje radi.

Minimalno:
- `serial_output.txt` s ispisom koji pokazuje:
  - sleep
  - buđenje
  - izvršavanje

Po želji:
- screenshot iz Wokwi

---

# Sažetak 

U izvještaju dodati kratku tablicu:

| Stavka | Odgovor |
|---|---|
| Platforma | ESP32 / Arduino |
| Varijanta | A / B |
| Sleep mode | |
| Buđenje | |
| Čuvanje stanja | |
| Debouncing | |
| Wokwi link | |

---




## Napomena za ESP korisnike

Ako koristite ESP8266 ili ESP32:
- Prednost je što nude integrirane funkcije za sleep i detaljne kontrole buđenja
- Dokumentacija: [ESP32 Sleep Modes – Espressif Docs](https://docs.espressif.com/projects/esp-idf/en/latest/esp32/api-reference/system/sleep_modes.html)
- Primjeri: Arduino ESP32 `esp_sleep_enable_timer_wakeup()`, `esp_deep_sleep_start()` itd.

## Završna napomena

Kôd neka bude čitljiv i modularan. Svaka faza (aktivna funkcija, ulazak u sleep, buđenje) treba biti jasno razdvojena. Obavezno komentirati ključne dijelove.
### WokWI simulator

 Nije  precizan za ozbiljno ipitivanje napajanja, optimizaciju sleep modova i stvarnu procjenu potrošnje energije. Za takve potrebe, preporučuje se rad u stvarnom okruženju s odgovarajućim mjeračima energije ili upotreba alata specifičnih za ispitivanje  potrošnje energije u stvarnim uvjetima.
 
> Napredniji alati:
> 
> ARM Energy Profiler https://developer.arm.com/documentation/102732/1910/Energy-profiling
> 
> ARM nudi vlastite alate za analizu potrošnje energije, uključujući ARM Energy Profiler. Ovaj alat pomaže u vizualizaciji potrošnje energije tijekom razvoja aplikacija. Pruža uvid u potrošnju energije temeljem vremenskih intervala u aplikaciji, što omogućava optimizaciju na temelju stvarnih podataka.
> 
> Ključne značajke:
> 
> Pruža grafove za praćenje potrošnje energije po različitim fazama.
> 
> Integracija s IDE-ovima poput Keil uVision i ARM Development Studio.
> 
> Mogućnost simulacije rada mikrokontrolera i predviđanja potrošnje energije za različite operacije.
> 
